## Preambulum ##

Ez a szerződés rögzíti a Homo Politicus Hungaricus Mozgalom célját, a tagok közötti
együttműködés elvi alapjait és szabályait. A dokumentum szerkesztése rendhagyó módon, a
github.com platformon, a közösség részvételével és jóváhagyásával valósul meg.

Ez a platform a közösségi szoftverfejlesztés központja, és olyan projekteknek ad otthont,
amelyeken sok ezer vállakozás működése alapszik világszerte. Úgy gondoltuk, hogy ez elég
okot ad arra, hogy itt tegyünk kísérletet a közösségi jogalkotásra, hiszen ahogy a
programkódok szövege az informatikai rendszereket működteti, hasonlóképpen szabályozza
életünket a szabályzatok, szerződések és törvények szövege.

Ez a kísérlet annak a lehetőségét is magában hordozza, hogy az így megszületett dokumentum
kiindulópontként is szolgálhat más szervezeteknek, és az ebben alkalmazott változtatásokat
könnyedén átviheti a saját alapszerződésébe, főleg akkor, ha az övé csak szűkítő jellegű
kiegészítéseket tartalmaz. Ez egyfajta megoldást kínálhat a jogharmonizáció bizonyos
problémáira is.

A szerződés változástörténete is világosan nyomon követhető a platform segítségével, és az
elfogadott verziókat egy számokat tartalmaző szőveges cimkével is megjelőljük. Míg a
szoftverek esetén a verzió változás valami új funkció bevezetésére, vagy hibák javítására
utal, egy ilyen szerződés esetében ez nem állapítható meg egzakt módon. Ezért mi a minőség
fő kritériumának azt tekintjük, hogy hányan fogadták el a benne foglaltakat saját magukra
érvényesnek. Ezért a verzió cimke első száma a millió főt jelenti, míg a pont utáni rész a
fontosabbnak ítélt változások után emelkedik.

Jelen szerződés "forráskódja" az alábbi URL alatt érhető el:
<https://github.com/homopoliticus-hu/tarsadalmi-szerzodes>

verzió: 0.0.1-beta

# A Homo Politicus Hungaricus Mozgalom Társadalmi Szerződése #

## Célok ##

### 1. Olyan együttműködésre törekszünk, ami a lehető legkisebb mértékben korlátozza a felek veleszületett szabadságát. ###

## Alapelvek ##

### 2. Elfogadjuk, hogy az állampolgárok egyenjogúsága nem szűkíthető le egy bizonyos világnézetet vallók csoportjára. ###

#### 2.1 A velünk ellentétes világnézetűeket nem legyőzni vagy meggyőzni, hanem megérteni akarjuk. ####

#### 2.2 A cél a közös elvek meghatározása. ####

#### 2.3 Olyan egyensúlyra törekszünk, amelyben úgy szerzünk érvényt jogainknak, hogy közben másokét nem sértjük meg. ####

### 3. Ez a mozgalom soha nem rendelődhet alá semmilyen magánérdeket képviselő csoportnak. ###

#### 3.1 Politikai párt ####

#### 3.2 Vallási csoport ####

#### 3.3 Világnézeti mozgalom, amely világnézet a demokráciával ellentétes, illetve annak valamilyen szűkítő formáját hirdeti ####

#### 3.4 A magyarság egy részhalmázát képviselő, származási alapon szerveződő csoport ####

#### 3.5 Üzleti érdekcsoport ####

#### 3.6 Egy bizonyos ízlésvilágot, életformát, kulturális hagyományt képviselő csoport ####

#### 3.7 Anyagi helyzet, képzettség alapján meghatározható csoport ####

#### 3.8 Bizonyos fontos, de nem a társadalom alapvető működését érintő ügyek mentén szerveződő csoport ####

## Tagsággal kapcsolatos szabályok ##

### 4. A tagság egyetlen feltétele jelen szerződés elfogadása. ###

### 5. A tagszervezetek jogosultak a szerződés szövegének változtatására javaslatot tenni (*pull request*). ###

### 6. Tagság megszűnése ###

#### 6.1 A tagság önkéntes alapon bármikor, indoklás nélkül megszüntethető ####

#### 6.2 Egy tagszervezet tagságának nem önkéntes megszüntetése ####

##### 6.2.1 csak jelen szerződés megsértésével indokolható, #####

##### 6.2.2 és szavazás után, az összesített taglétszám (az összes tagszervezet összes tagja) legalább 80%-ának egyetértése mellett mondható ki. #####

##### 6.2.3 Erre vonatkozó javaslatot bárki tehet a Mozgalom hivatalos kommunikációs csatornáin keresztül. #####

## Döntéshozatal módja ##

### 7. A közösségi döntéshozatal szavazás útján történik, ###

#### 7.1 az egyes tagszervezetek szavazási eredményeinek összesítése által. ####

#### 7.2 A tagszervezetek a szavazást saját maguk szervezik meg és bonyolítják le, ####

#### 7.3 saját szavazásuk eredményét a Mozgalom által publikált internetes űrlapon küldik be, a szavazati arányokkal együtt. ####

#### 7.4 A beküldés után a tagszervezet megerősítő emailt kap, amely tartalmazza a beküldött részeredményt. ####

#### 7.5 Az összesített eredmények a Mozgalom által kerülnek publikálásra nem szerkeszthető táblázat formájában. ####
